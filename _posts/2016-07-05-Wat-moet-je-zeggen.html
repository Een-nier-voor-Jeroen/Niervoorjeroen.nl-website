---
layout: blog
title: "Wat moet je zeggen..."
blog: true
---

<!-- Blog articles Section -->
<h3 class="section-subheading text-muted">Wat moet je zeggen als de ene na de andere actie bedacht wordt om geld op te halen voor ons?</h3>
<p>
     Wat een enthousiasme! Vanuit onze gemeente, maar ook daarbuiten. Van mensen die we kennen, maar soms ook van volslagen vreemden. Wat bijzonder dat zoveel mensen iets willen doen om zo snel mogelijk aan die 180.000 te komen. We vallen echt van de ene verbazing in de andere. Wat worden er leuke, sportieve en mooie initiatieven genomen.
</p>
<excerptseparator></excerptseparator>
<p>
     Wat moet je zeggen als zoveel kinderen bezig zijn om op allerlei manieren ook hun steentje bij te dragen? Kaarten verkoop, sponsorloop,pannenkoeken eten, maar ook  een grote lege-flessenactie! Elke morgen en middag is de grote doos bij de ingang van de school weer vol. Zelfs de kleuters doen enthousiast mee. Als is het soms nog lastig uit te leggen waarvoor het allemaal precies dient. Nieren lijken wel erg op mieren. En dat kun je dan weer verwarren met dieren in je lichaam. Maakt niet uit! Dat er lege flessen in de doos moeten, begrijpen ze wel en daar gaan ze dan ook voor. 
</p>
<p>
    Wat moet je zeggen als je hoort dat mensen elke dag even op de site kijken en met ons meedenken en hopen? Als zelfs de leerlingen uit mijn klas mij al weten te vertellen hoeveel geld er inmiddels binnen is, terwijl ik zelf nog amper tijd heb gehad om het te zien?
</p>
<p>
    Wat moet je zeggen als er een envelopje op de deurmat valt, met daarop in een priegelig kinderhandschrift ‘voor Jeroen’ en daaronder: 'geld voor een nieuwe nier'...?  Wat als kinderen zelfs hun spaarpotten willen legen voor ons?
</p>
<p>
    Wat moet je zeggen als er al een ton is binnengekomen en dat binnen drie weken? Wie had dat gedacht? Wij niet! Maar we weten inmiddels dat alles zo anders kan gaan dan wij denken.
</p>
<p>
    Wat moet je zeggen...
</p>
<p class='text-primary'>
    Dan maar zoals het op facebook stond: vanuit de grond van ons hart, dank u wel!
</p>