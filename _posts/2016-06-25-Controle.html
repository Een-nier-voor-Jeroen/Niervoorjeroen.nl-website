---
layout: blog
title: "Controle"
blog: true
---  

<!-- Blog articles Section -->
<h3 class="section-subheading text-muted">Als wij mensen ergens behoefte aan hebben is het wel controle.</h3>
<p>
     De touwtjes in handen houden en zelf bepalen wat er gebeurt. Wat is het heerlijk wanneer je leven loopt zoals je dat had gehoopt en verwacht. Althans, dat lijkt me heerlijk.
</p>
<excerptseparator></excerptseparator>
<p>
     Tot nu toe hebben wij dat namelijk niet ervaren. Natuurlijk zijn er gelukkig wel bepaalde dingen waarover we controle kunt uitoefenen, zoals de manier waarop we de dag invullen, de taken verdelen, afspraken maken, materiële zaken etc. Maar toch, uiteindelijk kan het maar zo weer uit onze handen glippen en loopt een dag of week weer helemaal anders dan we hadden gedacht of gehoopt. En vaak heeft dat te maken met Jeroens gezondheid.
</p>
<p>
    De eerste maanden van ons huwelijk verliepen aardig 'gecontroleerd'. We werkten allebei, Jeroen was redelijk gezond en kon met een nierfunctie van zo’n 25% toch wel gaan en staan waar hij wilde, in vergelijking met nu. Maar die 'zekerheden'' moesten we al na een aantal maanden uit handen geven en daar kwam onzekerheid, angst en onvoorspelbaarheid voor terug. Een periode van dialyse, nieuwe hoop en verwachting en enorme teleurstelling toen de laatste transplantatie gelijk al mis ging. Opnieuw dialyse en redelijke rust. Maar zelfs de zwangerschap van Mirre verliep met spanning en vrees. En van dat alles hebben we met vallen en opstaan veel geleerd. En daar zijn we nog steeds mee bezig. 
</p>
<p>
    Niets van ons tijdelijk, menselijk leven is zeker. En dat weet iedereen die dit leest ook. Maar we denken het vaak toch in handen te kunnen houden. En wanneer er dan momenten in ons leven komen, waarbij we die controle uit handen moeten geven, blijkt pas dat we die woorden eigenlijk nooit hebben geloofd. Wat willen we toch allemaal graag de touwtjes in handen houden. De controle verliezen is een van de moeilijkste lessen in ons leven. En dat vraagt elke dag opnieuw overgave. En er is maar een weg, om daarin rust te vinden: Met open handen, alles te leggen in de Handen van Hem bij Wie nooit iets uit de Hand loopt. Hij is ‘in control’. In het Afrikaans hebben ze daar een mooie uitdrukking voor: Die Here is in beheer!     
</p>