---
layout: blog
title: "Van 0 naar 1000!"
blog: true
---

<!-- Blog articles Section -->
<h3 class="section-subheading text-muted">Maandagavond 13-06-2016</h3>
<p>
    20.54 Een telefoontje van de ‘webmaster ;-)’ . ‘Het is zover. We gaan nu officieel online en ik wilde jullie toch even op de hoogte stellen van dit bijzondere moment.’ De afgelopen dagen hebben we al een aantal keren contact gehad. We hebben de website zelf al uitgebreid bekeken en aanpassingen door kunnen geven. Nu is het dan zover! De website is af, de facebookpagina staat open en we wachten af wat er gaat komen...
</p>
<excerptseparator></excerptseparator>
<p>
    We openen de facebookpagina en zien de ‘likes’ komen. Dit is leuk! We gaan er maar voor zitten op de bank. Af en toe bellen we even. ‘Al 20 mensen bezoeken de pagina! Op dit moment lezen 15 mensen je blog.’ Het enthousiasme is door de lijn heen voelbaar. ‘De eerste donatie is gedaan!’ We zien thuis de reacties op de FB-pagina. Wat bijzonder. Al die mensen die willen doneren en het bericht verder delen. De likes blijven maar oplopen. De tablet hebben we op schoot. En om de paar seconden ‘vernieuwd’ Jeroen de pagina, en steeds is het aantal likes weer toegenomen. We bereiken de 200!
</p>
<p>
    Intussen komen de whappjes ook binnen van vrienden, familie en kennissen. Complimenten voor de mooie site, positieve en bemoedigende woorden. Iedereen is enthousiast. Mensen die we goed kennen zien we voorbij komen, maar ook minder bekenden en steeds vaker zelfs voor ons onbekenden. En we zien hoe ongeloofelijk snel social media kan werken. Intussen bereiken we de 400. Het wordt zo langzaamaan tijd om te gaan slapen. Wat is iedereen nog laat actief zeg! Het kost gewoon moeite om de tablet even opzij te leggen. Onze telefoons zetten we maar bewust even op stil.
</p>
<p>
    Net voor het slapen gaan besluiten we nog een keer te kijken. Ik gok op 450, Jeroen op 470. We zitten nu op 480. Dan moeten we nog maar even wachten op de 500, hebben we gelijk een mooie afsluiter van deze dag! En ja hoor, we hoeven niet lang te wachten. Net voor we gaan slapen bereiken we de 500.
</p>
<p>
    En vanmorgen kwam de teller op 1000!
</p>
<p>
    Ongelooflijk! Duizend mensen hebben ons bericht bekeken, gelezen en geliked.
</p>
<p class='text-primary'>
    Hiervoor duizendmaal dank!
</p>
